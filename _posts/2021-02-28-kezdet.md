---
title: "A kezdet"
---

# A kezdet
Na szóval, van ez a tanya. Gyerekkorunkban itt volt a családi méhészet, aztán mikor a méhek elfogytak, a gyerekekből mindenfelé máshol élő felnőttek lettek, a megélhetési mindent-ellopunk-ami-mozdítható elemek jelenléte a somogyi vidéki mindennapokban azt hozta, hogy az épület egyre jobban lerongyolódott, a telket pedig kezdte visszahódítani a biodiverzitás.
Aztán egyszer csak érkezett egy ajánlat, hogy megvennék az egészet aprópénzért, amire összedugtuk a fejünket, és arra jutottunk, hogy ennél azért többet ér, és nézzük meg, mit is lehetne kezdeni vele.