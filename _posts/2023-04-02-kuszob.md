---
title: "2023-04-02 – A küszöb rendbetétele"
---

# A küszöb rendbetétele
A bejárati ajtó külső kerete erősen lógott - valami állatok (alighanem patkány) jó ötletnek gondolták alatta kivájni egy nagy üreget. Ezt raktuk most rendbe: emelővel a helyére emeltük a keretet (közben a fa illesztékek is visszakerültek a helyükre), csavarokkal rögzítettük, majd az alatta lévő rést kitöltöttük betonnal. Igen, talicsán kellett kitolni a száraz betont a helyszínre, jó tréfa volt.

Így nézett ki előtte:
![Küszöb még lógó állapotban](/tanya/img/20230402_kuszob_1.jpg)

Ilyen lett a megemelés után, de még a betonozás előtt:
![Küszöb helyretéve, betonozás előtt](/tanya/img/20230402_kuszob_2.jpg)

(A betonozásról még nincs kép, majd update-elem a posztot, ha lesz)

## Amit még csináltunk
- Vittünk ki egy asztalt, egy széket és egy hokedlit. És egy seprűt is :)
- Kivittük a múlt hétvégén készült létrát, most már egyszerű felmenni a padlásra.
- Visszatettem két cserepet, amit a szél lefújt.
- Megtaláltuk az ablakszárnyakat a padláson. Üveg nincs bennük, és még kicsit méretre kell gyalulni, hogy beférjen.
- A szobaajtó is meg lett igazítva, most már befér a tokjába, és a padlóbetonon sem akad el; viszont a záron még igazítani kell, hogy be lehessen csukni.
- A ház melletti diófa sajnos teljesen kiszáradt. A tetőt veszélyeztető ágát kivágtuk és felaprítottuk.

### Update
A küszöb a betonozás után:
![Küszöb alábetonozva](/tanya/img/20230513_kuszob_3.jpg)